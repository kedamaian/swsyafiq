---
layout: post
published: true
categories:
  - Tazkirah
author: tehnoblequran
title: Susunan Peristiwa & Tanda Besar Kiamat
---
Tuan Guru Abuya Syeikh Ahmad Fahmi Zamzam al-Banjari an-Nadwi al-Maliki as-Syazuli hafizhahullah telah menyusun peristiwa dan tanda kiamat di dalam bukunya yang berjudul "Kiamat Hampir Tiba: Tanda-tandanya yang Kecil dan Tanda-tandanya yang Besar".

Abuya Syeikh Ahmad Fahmi Zamzam telah menghuraikan setiap daripada susunan peristiwa dan tanda besar kiamat dengan berpandukan kepada pendapat:

1) Imam al-Hafiz Ibnu Hajar al-Asqolani rahimahullah di dalam kitab "Fathul Bari"
2) Imam as-Sayyid Muhammad bin Rasul al-Barzanji rahimahullah di dalam kitab "al-Isya'ah fi Asyarati as-Sa'ah" 

Maka, susunannya adalah seperti yang berikut:

1. Kemungkaran bermaharajalela dalam masyarakat, peperangan demi peperangan dan Islam kembali asing dari pandangan orang Islam sendiri
2. Pembangunan di kawasan Baitul Maqdis (Jerusalem) 
3. Madinah ditinggalkan oleh orang Munafik dan kafir
4. Imam Mahdi dibaiahkan oleh umat Islam
5. Gempa bumi yang akan menelan tentera as-Sufiyani
6. Pertempuran tentera Imam Mahdi dan tentera as-Sufiyani
7. Menundukkan India dan Raja-raja Hindu
8. Pencerobahan Bangsa Rom (Eropah Timur) di kawasan A'maq atau Dabiq (berhampiran Aleppo, Syria) 
9. Pembukaan Konstatiniyah Agung (Vatican City, Itali) 
10. #Kemunculan Dajjal
11. Dajjal cuba memasuki Madinah dan peristiwa seorang lelaki beriman yang kuat menentang Dajjal
12. Dajjal mengepung Imam Mahdi dan tenteranya di Baitul Maqdis 
13. #Nabi Isa alaihissalam turun dari langit (hidup di bumi selama 40 tahun)
14. Nabi Isa alaihissalam membunuh Dajjal dan bangsa Yahudi 
15. Nabi Isa alaihissalam mematahkan Salib, membunuh khinzir, menghapuskan jizyah dan meninggalkan zakat
16. #Keluarnya bangsa Ya'juj dan Ma'juj
17. #Matahari terbit dari Barat (pintu taubat tertutup) 
18. #Binatang ganjil muncul di Bukit Sofa, Makkah
19. Al-Quran akan diangkat
20. Kaabah akan diruntuhkan ketika tidak ada lagi orang yang tawaf
21. #Asap tebal (Dukhan) memenuhi seluruh bumi 
22. Angin yang lembut berhembus dari negara Yaman 
23. #Gempa bumi di Timur
24. #Gempa bumi di Barat
25. #Gempa bumi di Semenanjung Arab
26. #Api besar yang menghalau manusia 
27. Peristiwa Kiamat yang dasyat

Simbol # merupakan 10 tanda-tanda besar kiamat yang disebutkan oleh Rasulullah صلى الله عليه وسلم di dalam sebuah hadis riwayat Muslim. 

Telah berkata oleh Abuya Syeikh Ahmad Fahmi Zamzam bahawa: Allah ta'ala dengan KASIH SAYANG-NYA dan HIKMAH-NYA telah menunjukkan kepada kita beberapa tanda yang terjadi mendahului kiamat supaya:

1. Orang yang berdosa sempat bertaubat
2. Orang yang sudah insaf akan menambahkan lagi amalan mereka

Faedah: Amalkanlah doa tahiyat akhir yang diajarkan oleh Rasulullah صلى الله عليه وسلم ini setiap kali solat,

اللهم إني أعوذ بك من عذاب جهنم ومن عذاب القبر ومن فتنة المحيا والممات ومن شر فتنة المسيح الدجال

("Ya Allah, aku berlindung kepada Engkau daripada seksa api Neraka Jahannam dan dari seksa kubur dan dari ujian dalam kehidupan dan ujian setelah mati dan juga aku berlindung kepada Engkau daripada kejahatan fitnah al-Masih ad-Dajjal.")

Semoga kita semua diselamatkan oleh Allah ta'ala dari segala fitnah yang berlaku di akhir zaman, khususnya fitnah besar yang dibawa oleh Dajjal. 

Di Darul Murtadha SP sekali lagi Tuan Guru Ustaz Yusuf Pendang حفظه الله mengingatkan kembali kepada kita semua betapa hampirnya dunia dengan kiamat. Dekat sangat dirasakan oleh tuan guru, cuma tak tahu bila harinya akan kunjung tiba.

Sungai Furat sudah terlalu kering, menangis mantan Mufti Mekkah apabila diceritakan tentangnya.

Tuan Guru pesan, mulai dari malam ini jangan kita pernah tinggal mengamalkan 10 ayat awal surah al-Kahf dalam waktu Isyak. Amal ni selalu jangan tinggal untuk melawan fitnah Dajjal, terlebih khusus bagi kaum Hawa.

Tentera Dajjal itu ada 5:
1. Orang Yahudi
2. Jin dan Syaitan yang kafir
3. Pendokong LGBT
4. Orang Islam yang berterusan melakukan dosa besar, anak zina
5. Orang-orang perempuan kebanyakkan

Nak lihat betapa kuatnya pengaruh wanita dalam situasi akhir zaman, maka lihatlah kepada betapa kuatnya pengaruh feminism pada hari ini.

Kalau boleh ikat para wanita (yang jahil agama) ketika datangnya Dajjal kelak, maka ikatlah mereka.

وصلى الله على سيدنا محمد وعلى اله وصحبه وبارك وسلم
والله اعلم

-Rasyid Al-Kinti
