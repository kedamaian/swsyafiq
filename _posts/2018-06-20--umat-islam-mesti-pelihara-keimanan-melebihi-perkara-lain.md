---
layout: post
published: true
categories:
  - Tazkirah
author: tehnoblequran
title: ' Umat Islam Mesti Pelihara Keimanan Melebihi Perkara Lain'
---
Mukmin sejati menyedari pentingnya memelihara iman-tauhidnya bahkan sebelum puncak fitnah iaitu Ad-Dajjal akan keluar ke tengah umat manusia. Bahkan ketika dunia diwarnai oleh aneka fitnah pra-Dajjal seorang mukmin telah bersusah-payah memelihara iman-tauhidnya dengan tidak terjerumus oleh aneka fitnah tersebut. Bahkan ketika dunia modern membentuk dirinya menjadi sebuah Novus Ordo Seclorum (Peraturan Dunia Baru) alias Sistem Dajjal ia telah memasang sikap dan bersedia memelihara iman-tauhidnya.
 
Seorang mukmin sejati tidak bakal tertipu oleh ideologi kafir yang menyerukan sekularisme, pluralisme dan liberalisme dibungkus slogan palsu seperti sikap kesaksamaan universal, tiada diskrimasi, keadilan serta kebebasan. Seorang mukmin sejati tidak bakal tertipu oleh sistem hukum kafir yang memberikan kekuasaan kepada manusia untuk membuat undang-undang mengikut hawa nafsu mereka tanpa berpandukan perintah Allah dan RasulNya. Seorang mukmin yang sejati akan berjuang menegakkan syariat Islam yang telah ditetapkan Allah walaupun di tentang oleh orang kafir dan munafik.
 
**Siapa Yang Selamat Dari Fitnah Sebelum Fitnah Dajjal, Maka Ia Selamat Dari Fitnah Dajjal**
 
Nabi Muhammad shalallahu alaihi wasallam sentiasa memperingatkan para sahabat agar memastikan diri dapat selamat menghadapi rangkaian fitnah sebelum keluarnya fitnah Dajjal. Sebab keselamatan iman-tauhid seseorang pada masa fitnah sebelum keluarnya fitnah Dajjal, menjamin keselamatan iman-tauhidnya ketika Dajjal keluar. Dan itu berarti sebaliknya, barangsiapa sebelum Dajjal keluar saja sudah terjebak ke dalam aneka fitnah pra-Dajjal, maka jangan harap dirinya bakal sanggup selamat menghadapi fitnah Dajjal, sebab ia merupakan fitnah paling dahsyat sepanjang zaman...!
 
Oleh itu sesiapa menjadi bersekongkol dengan musuh Allah mempersendakan hukum Allah, mendokong fahaman sekularisme-pluralisme-liberalisme, menentang hukum Allah, sesungguhnya mereka telah terpedaya dengan fitnah pra-Dajjal. Maka jangan harap ia bakal sanggup menghadapi fitnah Dajjal, sebab fitnah Dajjal merupakan puncak fitnah yang jauh lebih dahsyat daripada segenap fitnah sebelum fitnah Dajjal...!!!
 
Dajjal disebut-sebut di dekat Rasulullah shalallahu alaihi wasallam lalu beliau bersabda: "Sungguh fitnah sebahagian dari kalian lebih aku takutkan dari fitnahnya dajjal dan **tidak ada seorangpun dapat selamat dari fitnah-fitnah sebelum fitnah dajjal melainkan pasti selamat pula dari (fitnah dajjal) sesudahnya**, dan tidak ada fitnah yang dibuat sejak adanya dunia ini â€“baik kecil ataupun besar- kecuali untuk fitnah Ad-Dajjal." 

(HR Ahmad - 22215) Shahih
