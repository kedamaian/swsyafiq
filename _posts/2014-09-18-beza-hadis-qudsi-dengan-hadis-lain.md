---
layout: post
published: true
author: tehnoblequran
title: ' Beza Hadis Qudsi Dengan Hadis-Hadis Lain'
categories:
  - Hadis
---
## Hadith Qudsi
Ulama’ hadith mengatakan bahawa hadith Qudsi adalah perkataan Nabi S.A.W yg disebut dgn mengatakan Allah telah berfirman, disandarkan perkataan itu kepada Allah dan diriwayatkan daripadanya iaitu titah Allah yg disampaikan kepada Nabi melalui jalan ilham atau mimpi, lalu Rasulullah menyampaikannya kepada ummat dengan perkataannya sendiri dan menyandarkannya pada Allah, sedang hadith-hadith lain tidak.

Bahagian nama-nama hadith yang lain:

## Hadith Mutawatir
Hadith mengenai perbuatan atau perkataan atau taqrir Nabi S.A.W yg diketahui oleh beberapa org yg sampai kepada bilangan mutawatir - bilangan yg mustahil pd fikiran kita mereka akan muafakat buat dusta tentang hadith tu.

## Hadith Masyhur atau Mustafidh
Hadith yand diriwayatkan dari tiga sanad yg berlainan - iaitu hadith yg diriwayatkan kepada 3 org atau lebih,kepada lagi 3 orang atau lebih dan seterusnya sehingga sekurang-kurangnya dapat 3 sanad.(nota: sanad=jalan menyampaikan hadith)

## Hadith Sahih
Hadith yang sanadnya berhubung dari mula hingga akhirnya dan orang-orang yg meriwayatkannya ada sifat-sifat yang berikut:

1. Adil- orang Islam yang baligh,beraqal, tidak buat dosa besar, tidak berterusan buat dosa kecil dan tidak buat perkara-perkara yang jatuhkan maruah dan kehormatan diri

2. Dabid- orang yang cukup kuat ingatan untuk ingat apa yang didengar dan mudah mengeluarkannya bila perlu, termasuk menulis hadith yang didengar dan disimpan sampai benar-benar sah diriwayatkan orang daripadanya.

3. Sejahtera dari keganjilan- sejahtera riwayatnya dari perbezaan dengan bertambah atau berkurangan pada sanad atau matan hadith jika dibandingkan dari riwayat orang-orang kepercayaan.

4. Sejahtera dari ‘illat - sejahtera dari sigar-sigar yang dapat memburukkan atau mencacatkan hadith.

Hadith sahih boleh dijadi hujjah dalam hukum Islam.

## Hadith Hasan
Hadith yang sanadnya berhubung dari mula hingga akhirnya dan orang yang meriwayatkannya adil, sejahtera dari keganjilan dan ‘illat, tapi kurang dabidnya

*Hadith Hasan Sahih
Hadith yang hasan lagi sahih

## Hadith Dhoif
Hadith yang ada syarat hadith sahih tapi tiada syarat hadith hasan seperti rawinya bukan Islam, belum baligh, tak tahu orang bagaimana sifatnya, pelupa, pernah berdusta dan tak menjauhi perkara-perkara yang menjatuhkan maruah dan kehormatannya, ditambah lagi jika menyalahi riwayat orang yang lebih masyhur daripadanya.

## Hadith Marfu
Hadith yang disandarkan kepada Nabi S.A.W

## Hadith Mauquf
Fatwa atau kata-kata sahabat yang diriwayatkan kepada kita - iaitu kata-kata itu terhenti pada sahabat bukan pada Nabi. S.A.W

## Hadith Mursal
Perkataan seorang tabi’in yang sudah tentu tidak bertemu dengan Nabi S.A.W, tetapi riwayatnya langsung pada Nabi dengan tak melalui perantaraan sahabat.

## Hadith Muttasil
Hadith yang berhubung sanadnya, tiap-tiap yang meriwatkannya mendengar terus dari orang yang meriwayatkan kepadanya hingga sampai kepada Nabi S.A.W atau sahabat.

## Hadith Mahfuz
Hadith yang terpelihara- iaitu rawi itu orang yang dipercayai dan tak menyalahi golongan kepercayaan selain darinya dengan penambahan atau kurang.

## Hadith Jayyid
Hadith yang dikatakan baik dan sahih oleh ahli-ahli hadith.

## Hadith Mujawwad dan Thabit
Hadith yang sahih dan hasan. Hadith sahih dan hadith hasan juga dinamakan hadith mujawwad dan hadith thabit

## Hadith Maudu’
Hadith palsu, yang hadith tersebut perkataan seseorang tetapi dikatakan hadith Nabi S.A.W.
